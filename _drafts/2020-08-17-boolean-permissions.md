---
title: Բուլեան իրաւունքներ
categories: [Տեխնիկական, Խառը]
tags: [ծրագրաւորում, մաթեմատիկայ]
math: false
---

Յաճախ մենք օգտուում ենք կայքերից եւ ծրագրերից, որոնցում ունենք սահմանափակ իրաւունքեր։ Օրինակ կարող ենք կարդալ գրառումը բայց չենք կարող մեկնաբանել այն։ Այդպիսի սահմանափակումները նախապէս որոշուած են լինում ծրագրի հեղինակի կողմից եւ հաշուի առնուում ծրագրաւորման ժամանակ։

Դիցուք համակարգում կայ հետեւեալ իրաւունքերը՝

- կարդալ
- մեկնաբանել
- հաւանել
- ջնջել
- խմբագրել

Ծրագրաւորողը առաջին հերթին իր ծրագիր մէջ պէտք է սահմանի վերոնշեալ ցուցակը, թուերի (օր. 0, 1, 2, 3, ...) կամ տող տիպի փոփոխականների (օր. "read", "write", "delete", ...) օգնութեամբ։

Մենք դա կանենք 2-ի աստիճան հանդիսացող թուերով՝

| Իրաւունք   | Թուային արժէք |
| ---------- | ------------- |
| կարդալ     | 1 (2^0)       |
| մեկնաբանել | 2 (2^1)       |
| հաւանել    | 4 (2^2)       |
| ջնջել      | 8 (2^3)       |
| խմբագրել   | 16 (2^4)      |

Երկրոդ քայլով ծրագրաւորողը օգտատերերին պէտք է տայ համապատասխան իրաւունքներ։ Մենք դա կանենք հետեւեալ կերպ՝ նախ կը գումարենք օգտատիրոջ իրաւունքերի թուային արժէքները (օր. 1 + 2 + 4 = 7) ապա նրա տուեալների մէջ կը պահենք ստացուած թիւը։

Երրոդ քայլով ծրագրաւորողը պէտք է ստուգի օգտատիրոջ բոլոր հարցումները՝ դրանց իրաւական լինելը։ Այդ ստուգումը մենք կանենք բուլեան մաթեմատիկայի օգնուեամբ։ Հարցման ժամանակ, օգտատիրոջ իրաւունքները նկարագրող թիւը (տուել դէպքում 7-ը) կոնիւնկցիայի սկզբունքով կը գումարենք պահանջուող իրաւունքի թուային արժէքին։ Եթե կոնիւնկցիայի արդիւնքում ստացուի պահանջուող իրաւունքին հաւասար թիւ ապա օգտատերը ունի տուել գործողութիւն անելու իրաւունք։

| Կոնիւնկցիայ | Իրաւունք       |
| ----------- | -------------- |
| 7 & 1       | 1 (թոյլատրելի) |
| 7 & 2       | 2 (թոյլատրելի) |
| 7 & 4       | 4 (թոյլատրելի) |
| 7 & 8       | 0 (արգելոած)   |
| 7 & 16      | 0 (արգելոած)   |
